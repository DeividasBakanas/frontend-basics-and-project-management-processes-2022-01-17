# Grįžtamasis ryšys (feedback)

Grįžtamasis ryšys apie kursą buvo renkamas trimis srautais:

-   Gyvos pastabos paskaitų metu.
-   Grįžtamojo ryšio anoniminė [forma](https://docs.google.com/forms/d/1YguZCG6jRvAFXmho6V6GBjRs_xLh19Jk5pWmrwCuJ6U) prieinama viso kurso metu.
-   Retrospektyvos [lenta](https://easyretro.io/publicboard/35t30tFt61cLcTqhaxaVlpW3Dbs1/d3a8664c-de6d-41f5-8091-abc6dabd21fd) paskutinės paskaitos metu

## Gyvos pastabos paskaitų metu

Gyvų paskaitų metu buvo išsakyti tokie siūlymai / pastabos:

-   Yra sprendimo, skirto darbui skirtinguose kompiuteriuose, poreikis.
-   Teorinė medžiaga teorijos paskaitų metu neužsifiksuoja ir neišlieka iki praktinės paskaitos paskutinę mokymų dieną einamąją savaitę.
-   Dalis užduočių (tiek praktinų, tiek teorinių) galėtų būti atliekamos grupėse.

**Įvesti pakeitimai:**

-   GIT dalis perkelt anksčiau kurso eigoje (iš paskutinės mokymų savaitės į antrą).
-   Įvestos smulkios / trumpos praktinės užduotys praėjus tam tikras temas.
-   Yra poreikis HTML, CSS cheat sheet / summary dokumento. Pagelbėtų kažkas į ką užmetus akį galima būtų prisimint praėjusias temas...

**Erdvė tobulėjimui:**

-   Paruošti tam tikras užduotis, kurias galima atlikti kartu su kolegomis grupinio darbo metu.
-   Paruošti / rasti HTML, CSS esmines temas apjungiančias suvestines.

## Grįžtamojo ryšio anoniminė forma

Formai pateikti šie atsakymai (kalba neredaguota):

```txt
Norėtųsi, jog praktika ir teorija būtų labiau susietos. Per teoriją praeitas temas
tik iš dalies praeiname praktikoje. Dažnai praktikoje yra naudojami atributai/savybės, kurių dar nežinome.
O kartais norint panaudoti teorijoje sužinotas savybes, sulaukiame pasakymų "iš kur ištraukėt".
Nėra nuoseklumo.
```

**Įvesti pakeitimai:**

-   Praktinių paskaitų užduotys nuosekliau derinamos prie pateiktų teorijos temų.

**Neįvesti pakeitimai:**

-   Ne visi teorinės paskaitos metu pateikti atributai/savyvės yra išbandomi / praktikuojami praktiko metu. Praktikos metu akcentuojami esminiai praktiniai įgūdžiai.

## Retrospektyvos lenta paskutinės paskaitos metu

Retrospektyvos lenta buvo suskirstyta į tris sekcijas

-   `Went well` - kas patiko / buvo gerai kurso metu;
-   `To Improve` - ką galima būtų tobulinti;
-   `Actions items` - ką galima būtų padaryti dėl tobulintinų sričių pagerinimo.

### Pateikti atsiliepimai

Kalba neredaguota.

**Went well**

```txt
Aiškūs praktiniai pavyzdžiai gilinantis į skirtingas HTML ir CSS temas teorinių paskaitų metu
```

```txt
Pavyko praeiti visą planuotą medžiagą!
```

```txt
Dėstytojas puikiai atliko savo darbą
```

```txt
Patiko jog pateikėt daug pavyzdžių iš realaus Front End darbo
```

```txt
Patiko teorijos dėstytojo formuluojamos užduotys, su funkciniais ir nefunkciniais reikalavimais
```

```txt
Nuoseklus ėjimas nuo temos prie temos.
```

```txt
Labai patinka pats paskaitų konstruktas. Teorija atskirai nuo praktikos.
```

```txt
Aiškios praktinės užduotys teorijos metu
```

```txt
Labai naudinga paskaitos pradžią skirti praeitos paskaitos aptarimui
```

```txt
Teorijos paskaitos labai struktūrizuotai ir aiškiai dėstomos. Užduotys formuojamos labai detaliai ir suprantamai. Šių dalykų pasigedome praktikos metu. Didelis ačiū Deividui!
```

```txt
Puikūs mokymai. Medžiagos daug ir intensyvu, bet dėstytojas labai gerai viską išsaiškino ir sudėliojo medžiagą, tad po truputį tą informacija nesunkiai ir įsisavino. Taip pat geras dalykas, kad teorijos metu atlikome mini užduotėles pasipraktikavimui - labai padėjo.
```

```txt
Skaidrės - puikiai konspektuotos su naudingom nuorodom pasigilinimui.
```

```txt
Labai naudinga turėti paskaitų įrašus ir pasikartoti sunkesnes temas
```

```txt
Teorijos destytojas turi pedagogo gyslelę; geba aišiai ir išsamiai išdėstyti, su pavyzdžiais, aiškia struktūra ir nuorodomis, kur susirasti papildomai
```

```txt
Praktikos metu naudinga, kad dėstytojas kiekvieno kodą žiūrėdavo individualiai. Taip pat, džiugu, kad buvo skatinama dirbti individualiu greičiu, iki galo įsigilinant. Greičiau dirbantiems ar turintiems didesnį žinių bagažą pateikdavo papildomų užduočių.
```

```txt
Patogu jog praktikos metu nespėjus atlikti užduoties, buvo galima nusiųsti patikrinti vėliau dėstytojui. Ar pasiklausti teorijos dėstytojo
```

```txt
Aplodismentai teorijos dėsytojui sugebėjusiam per mažiau nei valandą pakankamai išsamiai išdėstyti Agile metadologiją ir Scrum framework.
```

```txt
Dar patiko dėstytojo humoro jausmas!
```

```txt
Labai gera teorijos dalis, išsamūs paaiškinimai, pavyzdžiai, užduotys labai konkrečios, pateikiami jų sprendimai. Vieni geriausių mokymų.
```

**To Improve**

```txt
Dėstytojas galetu likti tolesniems mokymams :)
```

```txt
Manau būtų naudinga, kad tas pats dėstytojas būtų teorijos ir praktikos metu
```

```txt
Praktikos metu trūko aiškesnių reikalavimų užduočiai, ko tiksliai tikimasi.
```

```txt
Pradžioje jautėsi teorijos ir praktikos dėstytojų nesusikalbėjimas.
```

```txt
Praktikos paskaitų metu buvo įtrauktos ne visos teorijos metu aptartos temos, pvz. pseudoklasės, animacijos ir pan.
```

```txt
Praktiką galėtų dėstyti tas pats dėstytojas. Jis gerai žino ką praėjome ir kokiom užduotim jau esam pasiruošę. Kai duodamos užduotys iš temos, kurios dar nėjom, sudėtinga ir numuša ūpą.
```

```txt
Trūko gero/pavyzdinio kodo pavyzdžio atliktoms praktikos užduotims.
```

```txt
Praktikos metu užduotys lenkė teorijos paskaitas, taip neturėtų būti. Praktikos nauda būtų daug didesnė jei užduotys būtų labiau susietos su išdėstyta teorijos medžiaga, taip pat labai trūko pavyzdinio praktinės užduoties sprendimo.
```

**Actions items**

```txt
Jau buvo apatarta paskaitų metu, bet primenu, kad būtų naudinga turėti kelis praktikos metu duodamų užduočių jau įgyvendintus pavyzdžius. Kaip kad įkeldavo teorijos dėstytojas buvusius namų darbus.
```

```txt
Praktikos dėstytojas taip pat galėtų skirti laiko pateikti funkcinius ir nefunkcinius reikalavimus, font-family, font-size ir pan, sutaupytų nemažai laiko spėliojant.
```

```txt
Būtų labai naudinga jei po praktikos užduoties dėstytojas peržiūrėtų su visais kieno nors užduotį nuo pradžių iki pabaigos ir pakomentuotų visus sprendimus, kas gerai, kas blogai ir paaiškintų kodėl.
```

### Galimos korekcijos

-   Praktinių užduočių kiekvienai savaitei paruošimas ir suderinimas su teorinių paskaitų medžiaga.
-   Praktinių užduočių formuluotėje įtraukiami:
    -   funkciniai ir nefunkciniai reikalavimai;
    -   pradiniai turinio elementai:
        -   šriftas
        -   paveikslėliai / ikonėlės / vaizdo įrašai
        -   teksto dydžiai
        -   spalvų kodai
        -   tekstai
-   Į praktinių užduočių turinį įtraukti ir pseudoklases, animacijas.
-   Pateikti praktinių užduočių sprendimus (vieną iš gerų sprendimo versijų).
